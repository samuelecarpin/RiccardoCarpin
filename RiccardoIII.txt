Allarmi. Scorrerie di soldati. Entra NORFOLK con soldati, combattendo.

Gli viene incontro di corsa CATESBY

CATESBY 	

Soccorso! Monsignore di Norfolk, soccorso, soccorso!

Il re fa prodigi sovrumani,

sfidando ad oltranza ogni avversario.

Gli hanno ucciso il cavallo, ed egli si batte a piedi,

e nell’ansia di battersi con Richmond

si caccia nelle fauci della morte.

Soccorretelo, nobile signore,

o la giornata per noi è perduta.

(Escono Norfolk e soldati)

Entra RE RICCARDO

RICCARDO 	

Un cavallo! Un cavallo!

Il mio regno per un cavallo!

CATESBY 

Sire,

ritiratevi! Cerco io un cavallo

per vostra altezza.

RICCARDO 	

Vigliacco! Ho puntato la mia vita su una giocata,

E sopporterò il rischio del dado:

Credo che ci siano sei Richmond in campo:

cinque ne ho uccisi cinque oggi, al posto di lui.

Un cavallo! un cavallo! il mio regno per un cavallo!

Esce
